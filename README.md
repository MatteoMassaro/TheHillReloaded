# The (H)ill Reloaded
The (H)ill Reloaded è un gioco per dispositivi mobile sviluppato in Android incentrato sul riciclo dei rifiuti e sull’inquinamento ambientale. Il nome, infatti, ha un duplice significato: la parola “Hill” (collina) fa riferimento alla zona in cui compaiono e si accumulano i rifiuti nel gioco, chiamata per l’appunto collina, mentre la parola “ill” (malattia) fa riferimento alle conseguenze dell’accumulo dei rifiuti, il quale porta all’inquinamento dell’ambiente e lo fa “ammalare”.

Obiettivo del gioco è quindi cercare di riciclare quanti più rifiuti possibile, ognuno nelle rispettive unità di riciclo, evitando di far accumulare troppi rifiuti sulla collina; quando i rifiuti raggiungono il limite della collina il gioco termina.

È possibile giocare in modalità singola o in multiplayer; sia nella modalità singola che nella modalità multiplayer abbiamo due ulteriori modalità di gioco: la “modalità classica” che prevede le regole classiche del gioco e la “modalità power-up” che prevede appunto l’utilizzo di potenziamenti che avvantaggiano il giocatore. Nella modalità multiplayer è possibile giocare in modalità “1 vs 1” utilizzando due dispositivi differenti: obiettivo di questa modalità è cercare di fare il punteggio più alto dell’avversario, in quanto ognuno giocherà la propria partita e al termine di entrambe le partite verranno valutati i punteggi di entrambi i giocatori premiando il giocatore con il punteggio più alto.
